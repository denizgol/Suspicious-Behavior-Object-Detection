Bu proje çalışması kapsamında, gerçek zamanlı nesne tespiti için YOLOv5 kullanılarak şüpheli nesne,
insan tespiti ve kalabalık analizi başarıyla gerçekleştirilmiştir. Çalışmada, 20'den fazla veri seti
kullanılarak eğitim yapılmıştır. Elde edilen en iyi ağırlıklar, projeye uygun 7 veri setinden seçilmiş ve
Google Colab ortamında Tesla T4 GPU üzerinde kodlanarak işlenmiştir. Her bir veri setinin eğitim
süreci yaklaşık 5 ila 8 saat arasında değişmiştir. Şüpheli nesne tespiti için silah-bıçak, çanta, paket ve
sırt çantası veri setleri eğitilmiş ve kodlanmıştır. Şüpheli insan ve kalabalık analizi için ise kavga
durumları, insan davranışları (agresif-panik) ve giyim tarzları (gözlük ve şapka) ile ilgili veri setleri
kullanılmıştır. Ek olarak, görüntüdeki araç ve insan sayısı gibi bilgiler veri setlerinden elde edilerek
kalabalık ortamlarda şüpheli durumların tespitine katkıda bulunulmuştur. Veri setlerinin genişletilmesi
veya YOLO sürümünün güncellenmesi ile başarı oranlarında daha da artış sağlanması mümkündür. Bu
çalışma, güvenlik ve gözetim alanlarında önemli bir potansiyele sahip olup, şüpheli durumların
önceden tespit edilmesine ve önleyici tedbirlerin alınmasına yardımcı olabilir.


12/06/2024 